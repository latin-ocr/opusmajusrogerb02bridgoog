344 OPERIS MAJORIS PARS SEPTIMA.

animo ...effici possunt. Qui sibi hoc praeposuit; Ego
mortem eodem vultu curn quo audiam videbo; ego laboribus
quanticumque illi erunt, parebo animo fulciens corpus: ego
divitias et praesentes et absentes aeque contemnam, nec, si
alicubi jacebunt, tristior, nec si circa me fulgebunt, animosior:
ego fortunam nec venientem sentiam nec recedentem: ego
terras omnes tanquam meas videbo, meas tanquam omnium :
ego sic vivam quasi sciam aliis me natum . . . unum me dona-
vit omnibus uni mihi omnes ; quicquid habebo nec sordide
custodiam nec prodige spargam; nihil magis possidere me
credam quam bene donata, non numero nec pondere beneficia
nec ulla nisi accipientis aestimatione perpendam 3 nunquam id
mihi multum erit quod dignus accipiet: nihil opinionis causa,
omnia conscientiae¹ faciam: populo spectante fieri credam
quicquid me conscio faciam ; edendi mihi erit bibendique finis
desideria naturae restinguere, non implere alvum et exinanire;
ero amicis jucundus, inimicis mitis et sacilis3 exorabor ante·
quam roger, honestis precibus occurram; patriam meam esse
mundum sciam et praesidem Deum ² ; hunc supra me circaque
me stare factorum dictorumque censorem; quandoque aut
natura spiritum repetet aut ratio dimittet, testatus exibo
bonam me conscientiam amasse, bona studia, nullius per me
libertatem deminutam . . . qui haec iacere proponet, volet,
temptabit, ad deos iter faciet: nae ille, etiamsi non tenuerit,
“magnis [tamen] excidit ausis’' Vos quidem, qui virtutem
cultoremque ejus odistiS, nihil novi facitis. Nam et solem .
lumina aegra formidant et. . . nocturna animalia ...ad pri-
mum ejus ortum stupent, et latibula sua passim petunt . ..
gemite, infelicem linguam bonorum exercete convicio...
citius frangetis dentes quam imprimetis’

‘Quare ille philosophiae studiosus est, et tamen dives vitam
agit? quare opes contemnendas dicit et habet? vitam con-
temnendam putat, et tamen vivit? valetudinem contem·
nendam putat, et tamen illam diligentissime tuetur? . ..et
exilium vanum nomen putat et ait: quid est mali mutare
regiones; et tamen. . . senescit in patriai'

Et solvit hanc quaestionem,ostendens quomodo bonus [est]

¹ causa scientiae, D, ³ praesides deos (Seneca).

 

