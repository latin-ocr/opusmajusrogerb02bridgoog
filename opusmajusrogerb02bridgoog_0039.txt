20 OPERIS MAJORIS PARS QUINTA.

corneae non contingit uveam in puncto uno, nec applicatur ei ut
sphaera exterior interiori,sed conjungitureiin circumferentia sui
foraminis, oportet quod cornea secet uveam, et ideo habebunt
diversa centra. Et quoniam comea est major sphaera quam
uvea, quia continuatur cum superficie totius oculi, et uvea
continetur inira sphaericitatem corneae, ideo oportet quod
centrum corneae sit ulterius iu profundo oculi, sicut patet ad
sensum in corporibus sphaericis sic junctis; et hoc patet per
Theodosium de sphaeris, et Alhazen sic dicit.

Cnmruuuu ΙΙ.

In quo explicatur dubitatio difficilis circa praedicta.

Sed tunc grandis est dubitatio, quid replebit spatium inter
ea, ubi declinat sphaera minora majore, et ideo aestimant
multi quod humor albugineus diffundit se inira concavitatem

corneae, ubi separatur uvea ab ea. Caeterum objicitur, quod
cum humor albugineus sit concentricus corneae, tunc contine-
bitur in concavitate corneae, sicut sphaera applicata ei vel
aequidistans ; sed non est aequidistans, quia tangit eam; ergo
applicabitur ei in concavitate sua, et replebit spatium quod
est inter uveam et corneam. Sed contra hoc est, quod auctor
Perspectivae non dicit hoc, sed semper quod sit intra uveam.
Et ideo objecta solvuntur per hoc, quod partes oculi non sunt
sphaerae completae, sed portiones sphaerarum, ut patet de
partibus glacialis et sic de aliis quae antecedunt eas quae eis
deserviunt principaliter, ut sunt anterius corneae, et humor
albugineus in foramine uveae‚ et anterius uveae; unde non est
curandum hic nisi de sphaericitate portionum: et ideo cum
loquitur de sphaericitate corneae, hoc non est nisi in portione
illa quae visui necessaria est, scilicet, quae est in anteriori
parte oculi, alibi vero non est sphaerica Et uvea licet in
parte superiore sit sphaerica non tamen in inferiori: similiter
albugineus non habet sphaericitatem concentricam corneae,
nisi in foramine uveae‚ ubi ad corneam applicatur, infra enim
uveam habet concentricitatem cum uvea. Et quia haec ita

 

