MORALIS PHILOSOPHIA: PARS TERTIA. 317

quo pectore metum’ mortis ‘ejeceris in id nullius rei timor
audebit intrare. Si cogitas libidinem non voluptatis causa

homini datam sed propagandi generis, quem non violaverit
hoc secretum et infixum visceribus ipsis exitium, omnis alia
cupiditas intactum praeteribit. Non singula vitia ratio sed
pariter omnia prosternit3 in universum semel vincitur.' Et
infert de ignominia; ‘Ignominia tu putas quemquam sapientem
moveri posse qui omnia inse reposuit, qui ab opinionibus
vulgi secessit? plus etiam quarn ignominia est mors igno-
miniosa Socrates tamen eodem illo vultu quo triginta
tyrannos solus aliquando in ordinem redegerat, carcerem
intravit, ignominiam ipsi loco detracturus. Neque enim
poterat carcer videri in quo Socrates erat . . . Nemo ab alio
contemnitur, nisi a se ante contemptus est. Humilis et
projectus animus sit isti contumeliae opportunus3 qui vero
adversus saevissimos casus se extollit et ea mala quibus alii
opprimuntur evertit ipsas miserias infularum¹ loco habct;
quando’ scilicet ‘ita affecti sumus ut nihil acque magnam
apud nos admirationem occupet quam homo sortiter miser.
Ducebatur Athenis ad supplicium Aristides, cui quisquis
occurrerat dejiciebat oculos et ingemiscebat, non tanquam in
hominem justum, sed tanquam in ipsam justitiam animadver·
teretur. Inventus est tamen qui in faciem ejus inspueret. . .
at ille abstersit faciem et subridens ait comitanti se magi-
stratui3 admone istum ne postea tam improbe oscitet . . . Si
magnus vir cecidit, magnus jacuit; non magis illum [putes]
contemni quam cum aedium sacrarum ruinae calcantur, quas
religiosi aeque ac stantes adorant.’

Etcum dederit matri haec adversorum remedia, resumit
omnia mala quae ei contigerunt ut doceat earn virum vincere
qui tot animo virili prostravit. Dicit igitur, ‘Sed quanto ista Cap. 15·
duriora sunt, tanto major tibi virtus advocanda est, et velut
cum hoste noto ac saepe jam victo acrius est congrediendum.
Non ex intacto corpore tuo sanguis hic fluxit: per ipsas
cicatrices percussa es.‘

¹ io fabularum, MSS.

 

