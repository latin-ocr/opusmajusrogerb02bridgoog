168 OPERIS MAJORIS PARS SEXTA.

argumentum edocebat. Sed assumpta experientia cornbus·
tionis certificatur animus et quiescit in fulgore veritatis Ergo¹
argumentum non sufficit, sed experientia

armenem Et hoc patet in mathematicis, ubi est potissima demon·

affine· stratio. Qui vero habet demonstrationem potissimam de
triangulo aequilatero sine experientia nunquam adhaerebit
animus conclusioni ², nec curabit, sed negliget usquequo
detur ei experientia per intersectionem duorum circulorum, a
quorum alterutra sectione ducantur duae lineae ad extremitates
lineae datae; sed tunc recipit homo conclusionem cum omni
quiete. Quod ergo dicit Aristoteles quod demonstratio
syllogismus³ est faciens scire, intelligendum est si experientia
comitetur, et non de nuda demonstratione Quod etiarn dicit
primo Metaphysicae, quod habentes rationem et causam sunt
sapientiores expertis, loquitur de expertis qui solum noscunt
nudam veritatem sine causa. Sed hic loquor de experto, qui
rationem et causam novit per experientiam. Et hi sunt perfecti
in sapientia, ut Aristoteles vult sexto Ethicorum⁴, quorum
sermonibus simplicibus tunc credendum est acsi afferrent
demonstrationem, ut dicit ibidem.

Qui ergo vult sine demonstratione gaudere de veritatibus
rerum, oportet quod experientiae sciat vacare; et hoc patet
ex exemplis ⁵. N am multa scribunt auctores, et vulgus tenet
per argumenta quae fingit sine experientia, quae sunt omnino
falsa. Vulgatum enim est apud omnes quod adamas non
potest frangi nisi sauguine hircino ⁶, et philosophi et theologi
hac sententia abutuntur. Sed nondum certificatum est de
fractione per hujusmodi sanguinem, quanquam elaboratum
est ad hoc; et sine illo sanguine potest frangi de facili. Hoc
enirn vidi oculis meis; et necesse est hoc, quia gemmae non
possunt sculpi nisi per fragmenta hujus lapidis. Similiter
vulgatum est quod castorea quibus medici utuntur sunt testes
masculi animalis Sed non est ita, quia castor habet ea sub
pectore, et tam mas quam foemina hujusmodi testes producit.

¹ Quo, J .; ergo, D. and Ο. ¹ quaestioni, J.; conclusioni, D. and Ο.
³ sirnilis, J.; syllogismus D. and Ο. ⁴ Cf. Eth. Nic. vi. 11, ξ 6.

⁵ The last five words of this sentence omitted in J.

⁸ Cf. Plin. xxxvii. 3.

 

