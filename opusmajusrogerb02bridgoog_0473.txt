454 MULTIPLICATIO SPECIERUM.

quod sit aptitudo a parte sua ut produceret effectum comple·
tum, et aptitudo est a parte materiae mundi, quaeest com·
munis spirituali et corporali atque coelesti et non coelesti.
Nec obstat quod tunc aliqua spiritualia et coelestia essent
generata et alia creata, quoniam si Creator crearet modo
unum hominem, et alius generaretur per propagationem,
modus hic diversus exeundi in esse non diversificaret speciem ;
prima enim individua animalium et plantarum non luerunt
generata, sed vel creata vel plasmata. Et substantiae spirl-
tuales et coelestes generatae non essent corruptibiles, sed
incorruptibiles sicut aliae, quia nulla virtus activa creata
haberet posse super earum corruptionem, nec unquam de·
· ficerent in se. Propter quod sermo ille, quod omne generabile
est corruptibile, arctandus est ad ea quae actualiter nunc in
mundo subsunt generationi, non, ad omnia quae apta nata
sunt generari, quae quia solum aptitudinem habent et non
potentiam nec actum, ideo non computantur inter generabilia
de quibus loouimur in hoc mundo.

Eodem modo est per omnia de aliis nobilibus agentibus
comparatis ad ignobiliora, ut de hominibus respectu aliarum
rerum generabilium et corruptibilium. Si enim species
hominum complerentur in patientibus extrinsecis, tunc cae-
terae res destruerentur et delerentur de mundo, quod fieri
non debet ex lege naturae universalis3 licet ex natura par-
ticulari humana sit aptitudo ad hujusmodi effectus com-
plendos propter nobilitatem ejus respectu aliarum rerum
generabilium. Et quia aptitudo materiae communis invenitur
sed utilitas totius mundi praefertur, et etiam hominis propria,
quia sine aliis rebus vivere et esse non posset, propter quod¹
non respondet huic aptitudini potentia nec actus3 et ideo
arctata est generatio hominis ad modum propagandi; non
solum propter alias res, sed propter ipsos homines, ne multi·
plicarentur plusquam oporteret. Insuper ipsa· mors singu-
lorum secundum statum praesentis vitae, necessaria est ex
lege naturae universalis, ut dicit Avicenna secundo Physi-
comm, licet natura particularis illius vel istius non intendit
corruptionem, sed vitam et salutem.

¹ quod, orn. J.

 

