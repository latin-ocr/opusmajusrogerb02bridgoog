332 OPERIS MAJORIS PARS SEPTIMA.

quoque eorum trepida sunt; nonenim solidis causis innituntur,
sed eadem qua oriuntur vanitate turbantur. . . . Maxima quaeque
bona sollicita sunt, nec ulli fortunae minus bene quam optimae
creditur. Alia felicitate ad tuendam felicitatem opus est, et
pro ipsis quae successere votis vota iacienda sunt. Omne
enim quod fortuito obvenit, instabile est. Quo altius surrexerit
opportunius est in casum. Neminem porro casura delectare¹
debent Miserrimam ergo necesse est, non tantum brevis·
simam, vitam eorum esse qui magno parant labore quod
majore possideant. Operose adsequuntur quae volunt, anxii
tenent quae adsecuti sunt . . . Novae occupationes veteribus
substituuntur. Spes spem excitat, ambitionem ambitio.
Miseriarum non finis quaeritur, sed materia mutatur.. . .
Nunquam deerunt² vel infelices vel miserae sollicitudines
omne per occupationes vitae rodetur otium. Otium nun-
quam agetur. Vita semper optabitur.

‘Excerpe itaque te vulgo, carissime, et in tranquilliorem
portum, non pro aetatis spatio jactatus, tandem recede.
cogita quot fluctus subieris, quot tempestates partim privatas
sustinueris, partim publicas in te converteris. Satis jam per
laboriosa et inquieta documenta exhibita tibi virtus est:
experire quid in otio iaciat. Major pars aetatis, certe melior
rei publicae data sit: aliquid temporis tui sume etiam tibi . . .
Tu quidem orbis terrarum rationes administras tam abstinenter
quam alienas, tam diligenter quam tuas, tam religiose quarn
publicas. In officio amorem consequeris in quo odium vitare
difficile est. Sed tamen, mihi crede, satius est vitae suae
rationem quam frumenti publici nosse!

‘Nunc dum calet sanguis vigentibus ad meliora eundum
est. Expectat te in hoc genere vitae multum bonarum artium,
amor virtutum atque usus, cupiditatum oblivio, vivendi ac
moriendi scientia, alta³ rerum quies Omnium quidem oc·
eupatorum conditio misera est, eorum tamen miserrima, qui

¹ delectant, Seneca.
²Hnnse's edition reads thus: ‘Nunquam deerunt vel lelices vel miserae

sollicitudinis causae3 per occupationes vita trudetur: otium nunquam agetur,
semper optabitur)
¹ aliarum, D. et 0.

 

