SCIENTIA EXPERIMENTALIS. 205

et tendit ad mortem, tunc enim timet sibi et cogitat ut valet
Sed tunc non potest apponere remedium propter debilitatem
virium et sensus et propter experientiae defectum. Et ideo
patres corrumpuntur, et generant filios corruptos, et habentes
dispositionem ad mortis festinationem. Et deinde per defec-
tum regiminis filii corrumpunt seipsos, et sic filius filii habet
dispositionem malam duplicem, et tertio seipsum corrumpit
propter defectum regiminis. Et sic currit de patre in filios
corruptio complexionis, usquequo festinatio facta sit ultiman,
sicut accidit his temporibus.

Et non solum haec causa accidentalis invenitur, sed alia
quae consistit in defectu regiminis morum„ Peccata enim
debilitant vires animae, ita quod impotens est ad corporis
regimen naturale; et ideo debilitantur vires corporis, et festinat
ad mortem; et haec corruptio currit a patre ad filium, et sic
ulterius. Et ideo oportuit propter has duas causas naturales,
quod longaevitas hominis non servaret ordinem naturalem a
principio ; sed propter has duas causas abbreviata est longae-
vitas hominis contra naturam. Praeterea certis experimentis
probatum est, quod ista festinatio nimia est retardata pluries,
et longaevitas prolongata per multos annos per experientias
secretas3 et multi hoc scribunt auctores. Propter quod oportet
quod sit haec nimia festinatio accidentalis, habens remedium
possibile.

Postquam vero ostensum est, quod causa hujusmodi
festinationis est accidentalis, et ideo quod remedium sit
possibile, nunc redeo ad hoc exemplum quod volui in terminis
medicinae declarare, in quo potestas artis medicinalis non
habet unde compleat. Sed ars experimentalis supplet de·
fectum medicinae in hac parte. Non enim potest ars medi-
cinalis nisi dare regimen sanitatis sufficiens secundum omnes
aetates. Quamvis enim de sufficienti regimine senum insuffi-
cienter locuti sunt auctores noti, hoc tamen fuit arti medicinae
possibile. Et hoc regimen consistit in temperato usu cibi
et potus, motus et quietis, somni et vigiliae, evacuationis et
retentionis, aeris et passionum animae. Quod si a nativitate
homo haberet sufficiens regimen usquead finem vitae, tunc
veniret ad terminum vitae quern Deus et natura constituerunt,

 

