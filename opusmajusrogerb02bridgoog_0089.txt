70 OPERIS MA JORIS PARS QUINTA.

virtus ageret in minori quarn sit instans, quod est
impossibile. Sed virtus oculi, et suae speciei, et cujuslibet rei
creatae est finita. Ergo nulla potest agere in instanti. Et in
octavo Physicorum in fine ultimi, quod virtus finita et infinita
non possunt agere in aequali et eadem duratione, quoniam
tunc possent habere operationes aequales, et sic ipsae sibi
invicem aequarentur. Sed proprium est virtutis infinitae agere
in instanti. Ergo virtus finita non potest in eo aliquid iacere,
quapropter in tempore. Item sicut se habet instans ad
tempus, sic punctus ad lineam. Ergo permutative, sicut se
habet instans ad punctum, sic tempus ad lineam Í¾ sed
pertransitus puncti est in instanti. Ergo omnis lineae
pertransitus est in tempore. Ergo species pertransiens
spatium lineare quantumcunque parvum pertransibit in
tempore. Item prius et posterius in spatio sunt causa prioris
et posterioris in translatione saeta super spatium et in
duratione, ut Aristoteles dicit quarto Physicorum. Ergo cum
spatium per quod fertur speeies habet prius et posterius,
oportet quod translatio sacta habeat prius et posterius in se
et sua duratione: sed prius et posterius in duratione non est
nisi in tempore, quoniam in instanti essenon potest. Et si
dicatur quod hoc est verum de illisquae habent esse corporale
in medio, non de his quae habent esse spirituale, ut hic fingitur,
jam patet per praedicta quod hoc nihil est. Et iterum si
dicatur hoc esse verum de his quae commetiuntur se partibus
spatii, quod non est species, ut fingitur, adhuc nihil est, quia
illud secundum non dicitur nisi propter esse spirituale. Cum
ergo species rei corporalis habeat verum esse corporale in
medio, et sit vera res corporalis, ut prius ostensum est, oportet
de necessitate quod sit dimensionata, et ideo dimensionibus
medii coaptata

Caeterum si in instanti eodem fieret per totum medium,
tunc esset in termino a quo, et in medio spatii, et in termino
ad quem, scilicet simul et semel. Sed hoc est multipliciter
impossibile. Nam primo sequitur ex hoc, quod res creata
esset simul et semel in pluribus locis, et qua ratione in
pluribus, etiam in infinitis, sicut prius habitum est in capitulo
de materia. Ergo haberet potentiam infinitam et esset DeuS,

 

