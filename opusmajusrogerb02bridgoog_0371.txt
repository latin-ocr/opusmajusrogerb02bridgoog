De Tran-
quillilate,
cap. 4.

352 OPERIS MAJORIS PARS SEPTIMA.

urbanus praetor adeuntibus [adsessoris] verba pronuntiat,
quarn qui quid sit justitia, quid pietas, quid patientia, quid
fortitudo,quid mortis contemptus quid Dei intellectus,quantum
adjutorium hominurn sit bona conscientia? Ergo si tempus
in studia conferas quod subduxeris officiis, non deserueris nec
munus detrectaveris. Neque enim ille solus militat qui in
acie stat et cornu [dextrum laevumque] defendit, sed qui
portas tuetur, et statione minus periculosa non otiosa tamen
fungitur, vigiliasque servat et armamentario praeest; quae
ministeria, quamvis incruenta sint, [in] numerum stipendiorum
veniunt. Si te ad studia revocaveris omne vitae fastidium
effugeris, nec noctem fieri optabis taedio lucis, nec tibi gravis
eris nec aliis supervacuus. Multos in amicitiam attrahes,
adfluetque ad te optimus quisque. Nunquam enim quamvis
obscura virtus latet sed emittit sui signa: quisquis dignus
fuerit, vestigiis illam colliget. Nam si ornnem conversationem
tollimus et generi humano renuntiamus, vivimusque in nos
tantum conversi, sequetur hanc solitudinem omni studio
sapiente carentem inopia rerum agendarum. Incipiemus
aedificia alia ponere, alia subvertere. . . et male dispensare
tempus ...qua re nihil turpius est. Saepe grandis natu senex
nullum habet aliud argumentum quo se probet diu vixisse
praeter aetatem'

‘. . . In domibus, in spectaculis, in conviviis bonum con·
tubernalem, fidelem amicum, temperantem convivam agat.
Officia civis amiserit3 hominis exerceat. Animos nostros
non unius urbis moenibus clusimus, sed in totius orbis com·
mercium emisimus patriamque nobis mundum professi sumus,
ut liceret» [latiorem] virtuti campum dare.. . . Nunquam
inutilis est opera civis boni. Auditus est visusque; vultu
nutu . . . incessuque ipso prodest. Ut salutaria quae citra
gustum tactumque odore proficiunt, ita virtus utilitatem etiam
ex longinquo et latens fundit, sive spatiatur . . . sive pre·
carios habet excessus . . . sive otiosa mutaque est et angusto
circumsepta . . . in quocunque habitu est, prosit. Quid? tu
parum utile putas exemplum bene quiescentis? Longe itaque
optimum [est] miscere otium rebus, quotiens actuosa vita
impedimentis fortuitis aut civitatis conditione prohibetur.

l

 

