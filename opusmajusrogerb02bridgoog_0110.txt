PERSPECTIVAE PARS SECUNDA: DIST. I. 91

ideo ei apparet una res duae. Hanc causam tangunt medici
in libris et docent curationem, ut per Avicennam patet in cura
oculi. Quod si non contingeret, aestimatur quod potest fieri
bic deceptio. Et vero aliter creditur posse fieri apparitionem
duorum ex eo, quod visus fit extramittendo‚ et quod species
potest aliquo modo videri. Nam sunt multi homines, qui
quum aspiciunt aliquam rem unam, apparent eis duae, et non
est propter oculorum diversitatem, quoniam si uno oculo
aspiciant idem eis accidit. Uno ergo oculo vident duo omni-
bus causis exclusis praedictis. Quapropter non potestesse,
nisi vel quia species rei, dum fit prope rem, est fortior et plus
habet de natura rei, et ideo magis est sensibilis quam longius
multiplicata. Cum ergo homo habeat debiles oculos, tunc
virtus non solum secundum se est debilis, sed magis debilitata
ex distantia stabit ad speciem rei prope eam, et fiet species ei
pro objecto, ut terminetur virtus debilis ad illam, sicut ad
vaporem terminatur visus ex distantia debilitatus Sed oculus
sortis penetrat aerem, in quo est species prope rem, et occul·
tatur ei species propter fortitudinem visus, sicut vapor in aere
prope oculum occultatur et penetratur propter vigorem oculi.
Et illud frequentissime accidet hominibus habentibus debiles
oculos, maxime scilicet quando negligenter vident. Et ali·
quando homines habentes bonos oculos cadunt quoquo modo
in istam passionem, quando scilicet negligentissimi sunt in
videndo et oculum semiclaudum, et sunt ipsi et res visa in
locis obscuris et temporibus caliginosis, sicut in crepusculis.

Et necesse est istud, vel quod oculus unus habeat geminas Doque
pupillas; quod licet sic hoc possibile, non sum hoc expertus. ⁹⁰¹²&
Solinus enimin libro de Mirabilibus Mundi facit mentionem
de quadam regione in qua mulieres solebant habere duas
pupillas. Et Plinius sexto libro per diversa loca mundi
ostendit homines habentes geminas pupillas in oculis3 quod
si contingat unum potest videri duo.

 

