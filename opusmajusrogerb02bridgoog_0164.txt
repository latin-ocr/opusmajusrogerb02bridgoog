PERSPECTJVAE Pras ruam .· msa 1. 145

. erit solis, alia erit alicujus stellae existentis prope solem.
Sed stella fixa esse non potest quia sol occultat eas, nec est
aliquis de planetis quoniam planetae distant aliquando minus

aliquando plus. Sed imagines habent semper uniformem
distantiam. Praeterea ad lumen lunae sicut solis accidit ; item
ad lumen candelae ; quod negligunt experiri. Quapropter
non est stella quae apparet, sed est duplex imago solis vel
lunae vel candelae de duplici speculo reflexa. Nam super·
ficies aquae est specularis, et ab illa fit una imago et alia a
speculo. Et aestimatur quod illa quae ab aqua fit major
estet sensibilior, quoniam radius qui facit aliam imaginem
multum debilitatur propter hoc, quod primo frangitur in
superficie aquae, deinde reflectitur a speculo, tertio frangitur
ad superficiem aeris. Sed reflexio et fractio multum debilitant
speciem, ut non possit sufficienter repraesentare rem; et ideo
est imago illa debilior et minor et minus sensibilis. Sed
intentioni meae dominatur quod imago major fit per re-
flexionem a speculo; quia speculum densum est et habet
plumbum ex altera sui parte quod impedit transitum speciei 3
et ideo speculum habet unde recipiat imaginem et reddat.
Nam aqua propter sui raritatem habet minus de natura
speculi, et ideo debilem reddit imaginem. Quod autem ob
jectum est de fractionibus; dicendum est quod debilitatio
quae accidit per eas non facit minorem imaginem quam
ab aqua, sed minorem quam fieret¹ si speculum esset in sicco
extra aquam.

Aestimatur vero a vulgo quod omnino verum sit quod in Imus·
speculo fracto apparent tot imagines quot sunt partes fractae. ξζῗὲῗζ.
Sed non est ita nisi quando partes fractae non recipiunt ¹⁰¹·
eundem situm sed diversum. Si enim retineant eundem
situm quem habuerunt in speculo integro, non apparebit
nisi una imago, quia species veniens fit una et remanet una
sive fuerit integrum speculum sive fractum, dummodo partes
retineant situm suum eundem3 quia punctus reflexionis est
unus, et unus locus est in quem cadit. Quando vero partes
speculi fracti recipiunt diversum situm, tunc species necessario

¹ fieret, Reg. J. has iaceret.
vob. 11. L

 

