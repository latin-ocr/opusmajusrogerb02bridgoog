516 MULTIPLICATIO SPECIERUM.

formae ejusdem naturae non numerantur in eadem materia.
Si vero sint contrariae naturae activae in diversis partibus
agentis, ut in pica vel scuto vel aliis, tunc naturaliter ’
miscentur, et fit unum per essentiam. Si vero sint contin·
gentes ut lux et calor in igne, tunc fiunt subjecto unum et
unum numero ; ut album et dulce in lacte, quia sunt in eodem
subjecto secundum numerum sed non sunt unum numero in
essentia, sicut nec in specie. Si vero sint diversae res agentes
et locis separatae, tunc fit una species his tribus modis, quando
concurrunt ad invicem in eodem loco et subjecto.

Et huic veritati conjuncta est consideratio de continuitate
speciei. Cum enim in superficie tota agentis est una natura
activa continua, et medium unum continuum, oportet quod
multiplicatio sit continua. Cum vero una natura activa sit in
una parte et alia in alia, ut in pica vel in scuto vel quomodo-

cunque sit, dummodo sint contrariae, fit continua species et ἓ

una, sed mixta. Si vero sint contingentes, tunc non sunt
proprie continuae nec contiguae multiplicationes, sed diversae
simul existentes. Si vero media et subjecta sunt diversa, tunc
sunt species diversae et discontinuae propter diversitatem et
discontinuitatem subjectorum et mediorum ¹.

¹ ln what relates to mixture oi radiations, the soregoing chapter should be

compared with Perspectus, pp. 39-42. With the previous chapter, on the
corporeal nature otradiations, compare pp. 43-46.

 

