PERSPECTIVAE PARS PRIMA: DIST. II. 17

Cnrrrunuu 111.

De humoribus oculi, et tela araneae.

Et ista tunica continet in se tres humores et unam telam. The
Nam ab anteriori parte illius tunicae oritur una tela parva &¹1¹3ng οἱ
subtilis ad modum telae araneae, et in hac continetur corpus,
quod vocatur glaciale vel crystallinum, vel grandinosum, et est
hoc corpus directe compositum super extremitatem nervi.
Sed habet duas partes ; una est interior apud extremitatem
nervi, et est similis vitro liquefacto, propter quod vocatur
humor vitreus. Altera pars anterior est similis glaciei, et
grandini, et crystallo, magis alba quam humor vitreus, et
vocatur anterior glacialis, non habens aliud nornen proprium
apud auctorem perspectivae. Sed vocatur apud alios humor
crystallinus, vel glacialis, vel grandinosus, quia est similis eis,
et totum corpus contentum infra telam sic vocatur ab hac
parte sua Deinde versus anterius oculi extra telam nnus
humor similis albumini ovi replet concavitatem uvae aute·
dorem, et ab nna parte contingit anterius glacialis, et ex alia
ingreditur foramen uveae, et contingit usque ad corneam, ita
quod hujus humoris convexitas sphaerica tangit concavitatem
corneae, et vocatur humor albugineus. Erunt ergo cornea, et
humor albugineus, et glacialis, et vitreus, et extremitas nervi
consequenter, ut species rerum transeant per medium omnium
usque ad cerebrum. Et dicit Avicenna quarto de Animalibus,
quod retina ducit nutrimentum secundum veritatem ad partes
oculi, et continet vitreum, ut dicit Constantinus, et auctor
perspectivae concordat, volens quod pars uveae inferior con-
tinuat humorem vitreum, etin ultimo sui deserens sanguinem
in venis suis et arteriis bene digestum, quo fiat et nutriatur
vitreus humor, quatenus vitreus possit nutrire humorem
crystallinum. Nam, ut Avicenna dicit tertio libro Medicinae
humor vitreus est nutrimentum crystallini. Et hoc dicit Con-
stantinus. Unde quia crystallinus est nimis albus et clarus, ei
non competit sanguis pro nutrimento immediato, sed indiget
nutrimento medio inter sanguinem et crystallinum, et hujus-

vul. 11. C

 

