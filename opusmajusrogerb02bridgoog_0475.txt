456 MULTIPLICATIO SPECIERUM.

Similiter et lux potest in aliquibus corporibus aptis complere
effectum suum, ut lux solis complet effectum in corpore plane·
tarum et stellarum et nubibus, ita quod sufficienter generata in
eis potest facere ad inferiora suam speciem et virtutem
efficaciter3 et inflamma et carbone similiter. Unus enim
sumus inflammatus illuminat alium et res multas, et similiter
carbo illuminatus alias res illuminat ei junctas, ut compleatur
species lucis in eis. Color autem non sic potest, quamvis
aliquis color sortis iaciat sensibilem speciem, quae bene
apparet, praecipue in obscuro juxta radium lucis, sicut con-
tingit de coloribus fortibus vitrorum, quando per ea radius
transit solaris sensibiliter. Sed hoc expositum est prius.
Odor vero non complet speciem quia illud quod relinquitur
extra odorabile fortiter immutans sensum est sumus subtilis
resolutus per calidum extra vel intra, et nonest species nec
effectus completus odoris, sed corpus quoddam in esse
specifico odorabilis constitutum, quod dividit partes medii et
obtinet locum inter latera continentis. Sapor vero non lacit
extra se speciem nec complet eam, licet magna sit immutatio
gustus per saporem, quia sapor non immutat bene nisi propter
humiditatem salivalem cui commiscetur, et per quam sapo-
rabile resolvitur ut fortius immutet. Sonus vero non facit
effectum completum, cum nec videatur lacere speciem, ut
tactum est prius¹. Etcum hae qualitates sensibiles non
omnes faciunt effectum completum, multo magis nec aliae
qualitates in prima specie et secunda et quarta. Quoniam
autem non agunt aut minus activae sunt in res extra, et multo
minus res aliae praedicamentales, ideo sola quatuor tangibilia
et lux videntur posse complere suos effectus extra se. Et sic
terminatur prima pars istius tractatus, quae est de generatione
speciei.
¹ prius, cs. pp. 418-419.

 

