220 OPERIS MAJORIS PARS SEXTA.

scientiae secundum se, jam cuilibet patet quod utilissima est
haec scientia post moralem, et primo ipsi theologiae absolutae
propter sensum literalem et spiritualem, in quibus ipsa con-
sistit. Superius enim habitum est quod literalis sensus con·
sistit in veritate creaturarum per definitiones et descriptiones
earum exprimenda, et similiter habitum est quod argumentum
non attingit ad hanc veritatem, sed experientia. Quapropter
haec scientia post moralem maxime dabit veritatem Scripturae
literalem, ut per convenientes adaptationes et similitudines
extrahantur sensus spirituales, propter proprietatem Scripturas
sacrae et secuudum vias sanctorum et omniurn sapientum.
Deinde ut refertur ad rempublicam fidelium valet haee
scientia, ut tactum est in futurorum praesentium et prae·
teritorum cognitione speciali, atque in operum mirabilium
exhibitione pro Ecclesia et Republica, ut promoveantur omnia
negotia utilia, et impediantur contraria tam in paucis quam
in multitudine, sicut exemplificatum est. Et si procedamus
ad conversionem infidelium, patet quod valet duobus modis
principalibus, qui habent ramos infinitos, quantum persuasio
fidei notabiliter fieri potest per scientiam hanc; non argumentis
sed operibus quod fortius est. Neganti enim veritatem fidei,
quia intelligere eam non valeat, proponam cursum naturalem
rerum ad invicem, sicut exemplificatum fuit. Similiter quod
sine violentia humana dolium frangatur, et vinum contentum
stet immobile per tres dies non fluens3 et quod aurum et
argentum in marsupio, et ensis in vagina, consumantur, eis
in quibus continentur illaesis; ut Seneca docet in libro N atu·
ralium Quaestionum 1; et quod aves qui vocantur halcyones
mare tempestuosum in profunda hyeme cogant quiescere et
se retrahere donec, ova fecerint et foetus produxerint, sicut
Basilius et Ambrosius in Hexaemeron, et philosophi et poetae
scribunt. Haec enim et his similia debent hominem movere,
et ad receptionem divinarum veritatum excitare. Quoniam
si in vilissimis creaturis reperiuntur veritates, quibus oportet
subdi superbiam intellectus humani² ut credat eas licet non
intelligat, aut injuriabitur veritati infallibili, quanto magis

¹ Seneca, Nat. Quaest. ii. 19. Seneca is speaking of the effecte of lightning.
¹ interius humanam, J.

 

