MORALIS PHILOSOPHIA: PARS TERTIA. 301

militem intelligas. Unde possum scire quantum adversus
paupertatem tibi animi sit, si divitiis diffluis? Unde possum
scire, quantum adversus ignominiam et infamiam odiumque
populare constantiae habeas, si inter plausus senescis? . ..
Nolite vos expavescere quae Deus velut stimulos admoveat
animis3 calamitas virtutis occasio est. Illos merito quis dixerit
miseros qui [nimia] felicitate torpescunt, quos velut in mari
lento tranquillitas iners detinet. .. magis urgent saeva inex-
pertos; grave est teneris cervicibus jugum. Ad suspicionem
vulneris tiro pallescit; audacter veteranus emonem suum
spectat, qui scit se saepe vicisse post sanguinem.

‘Hos itaque Deus quos probat,quos amat, indurat . . ‚exercet
Eos autem quibus indulgere videtur, molles venturis malis
servat Erratis si quemjudicatis exceptum: veniet ad illum diu
felicem sua portio. Quisquis videtur dimissus esse, dilatus
est. Quare Deus optimum quemque aut mala valetudine aut
luctu aut aliis incommodis afficit? Quia in castris quoque
periculosa fortissimis imperantur. Dux lectissimos mittit
qui nocturnis hostem adgrediantur insidiis... . Nemo eorum
qui exeunt dicit, male de me imperator meruit; sed, bene
judicavit ldem dicant quicumque jubentur¹ pati timidis igna-
visque flebilia; digni visi sumus Deo in quibus experiretur,
quantum humana natura posset pati. Fugite delicias, fugite
enervatam felicitatem, qua animi permadescunt et, nisi aliquid
intervenit quod humanae sortis admoneat, velut perpetua
ebrietate sopiti. . . . Cum omnia quae excesserunt modum
noceant, periculosissima felicitatis intemperantia est. . . .
Hanc rationem Deus sequitur in bonis viris quarn in discipulis
suis praeceptores, qui plus laboris ab iis exigunt in quibus
certior spes est. . . . Nunquam virtutis molle documentum est.
Verberat nos et lacerat fortuna. Patiamur; non est saevitia,
certamen est; quo saepius adierimus‚ fortiores erimus. Soli-
dissima corporis pars est quam frequens usus exagitavit.
Praebendi fortunae sumus, ut contra illam ab ipsa duremur.

Paulatim nos sibi pares faciet. Contemptum periculorum
assiduitas periclitandi dabit. Sic sunt nauticis corpora a
ferendo mari dura; agricolis manus tritae, ad excutienda

¹ videntur, pro jubentur, tiss,

 

