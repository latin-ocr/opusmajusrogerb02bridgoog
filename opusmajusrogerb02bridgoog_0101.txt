82 OPERIS MAJORIS PARS QUINTA.

certificari nisi per hanc cognitionem, et patet quod solus sensus
non potest ln hos duos modos 3 et vocatur hic solus sensus, ut
visus in pupilla et in nervo communi usque ad sensum
communem. Nam nisi adsit imaginatio et memoria visionis
prius sactae circa rem, non fiet comprehensio in secundo modo.
Sed imaginatio et memoria sunt ultra sensum communem. Et
tertius modus magis elongatur a solo sensu, quia ibi con-
siderantur plura quam in secundo modo, et magis accedit
ad opus rationis propter viam arguendi. Sed hi modi non
habent nomina recte translata. Primum vocat Alhazen
cognitionem solo sensu. Secundum principaliter vocat
cognitionem per scientiam. Tertium vocat cognitionem per
syllogismum propter modum arguendi. Sed haec nomina
non sunt propria, quia virtutes animae sensitivae habent has
cognitiones, quibus non debetur scientia nec syllogismus ut
communiter accipiuntur. Sed de hoc certius fiet quando
inquiretur, quae sunt virtutes animae quae iaciunt hic judicia
mediante visu, quod fieri non potest antequam magis pateat,

in exemplis de diversis visibilibus, qualiter certificentur.

 

