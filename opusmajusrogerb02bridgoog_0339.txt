320 OPERIS MAJORIS PARS SEPTIMA.

imbecillum impatientemque reddidit praesumpta opinio de
non timendis terribilis.

‘Deinde quod naturale est non decrescit mora; dolorem’
autem ‘dies longa consumit.' Sed dices ‘Non putavi futurum.
Quicquam tu putas non futurum quod multis scis posse fieri,
quod multis vides evenisse? Egregium versum et dignum
qui non e populo exiret,

Cuivis potest accidere quod cuiquam potest.

‘llle amisit liberos,· et tu amittere potes. Ille damnatus
est; et tua innocentia sub ictu est. Terror decipit hic. ..
aufert va praesentibus malis qui futura prospexit.

‘Quicquid est hoc, Marcia, quod circa nos ex adventicio
fulget, liberi, honores, opes, ampla atria, clientium turba,
referta vestibula. . . caeteraque ex incerta et mobili sorte
pendentia, alieni commodati[que] adparatus sunt. Nihil
horum dono datur3 collaticiis et ad dominos redituris instru-
mentis scena adornatur. Alia ex his primo die, alia secundo
referentur, pauca usque ad finem perseverabunt. ltaque non
est quod nos suspiciamus tanquam inter nostra positi: mutua
accepimus. Usus fructusque noster est, cujus tempus ille
arbiter muneris sui¹ Deus temperat: nos oportet in promptu
habere quae in incertum diem data sunt, et adpellatos sine
querela reddere. Pessimi debitoris est creditori facere con·
vicium . . . Saepe admonendus est animus, amet ut recessura,
immo tanquam recedentia. Quicquid a fortuna datum est,
tanquam exemptum auctore possideas... Nihil de hodierna
nocte promittitur... nihil dehac hora. Festinandum est3
instatur a tergo . . . Rapina rerum omnium est ; miseri nescitis
fuga vivere.’ Ι

‘Quid opus est partes deflere? tota flebilis vita est. Urge-
bunt nova incommoda priusquam veteribus satisfeceris...
Quid est homo? quodlibet quassum vas et quolibet fragile

jactatu. Non tempestate magna ut dissiperis est opus.
Ubicumque arietaveris solveris. Quid est homo? imbecillum
corpus et fragile, nudum, suapte natura inerme, alienae opis
indigens, ad omnis fortunae contumelias projectum . . . cujus-

¹ Deus is interpolated here by Bacon.

 

