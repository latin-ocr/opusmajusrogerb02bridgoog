16 OPERIS MAJORJS PARS QUINTA.

uveae, et est sicut comu clarum, et ideo vocatur cornea. Et
componitur, ut Avicenna dicit libro memorato, ex quatuor
tunicis subtilibus corticalibus, et sunt sicut cortices, ut, si
excorticetur unus eorum, non propter hoc laedantur alii. Et
factum est ita, ut sit haee tunica fortis propter laesiones et
impressiones exteriores ab aere venientes, et tum est valde
diaphana, ut multitudo tunicarum ejus non impediat transitum
specierum rerum visibilium. Tertia tunica oculi fit ex illa
pellicula nervi tertia, quae venit a membrana corneae, et ejus
pars prima conjungitur ossi oculi, et adeo est dura, et solida,
et ideo dicitur sclerotica, reliqua vero pars extenditur usque
ad corneam. Nam non completur haee tunica, sed deficit ei
portio sphaerae, et est repleta carne pingui et alba, sicut
videmus exterius in oculis, et vocatur consolidativa seu con·
junctiva. Considerandum vero diligenter, quod uno modo
dicuntur tres tunicae tantum, alio modo sex: et utraque
consideratio vera est et rationabilis. Nam si integras tunicas
consideremus, sunt tantum tres. Si vero consideremus partes
posteriores distinctas a prioribus et nomine et re, sic sunt

sex. Nam tres partes sunt a posteriori, et tres ab anteriori.
Aliqui etiam voluerunt esse pauciores, et hoc multiplici

consideratione3 sed de his non est curandum, quia violenta
est eorum interpretatio, et deviat a recta ratione. Aliqui etiam
septem ¹ tunicas posuerunt; sed salsum est, quia telam araneae
pro tunica computaverunt, cum non sit: et illi, qui dicunt tres
esse, totam primam tunicam vocant uveam, et totam secundam
vocant corneam, ettotam tertiam vocant consolidativam. Unde
auctores perspectivae totam primam vocant uveam, et sic volo
principaliter uti in modo videndi exequendo. Et ideo Alhazen
dicit quod uvea habeat duo foramina, unum anterius, et aliud
posterius quod est foramen nervi, a quo incipit expansio
concavitatis uveae, unde extremitas nervi cum tota concavi·

tate sequente usquead [oramen anterius est uvea secundum
veritatem.

¹ Constantinus took this view.

 

