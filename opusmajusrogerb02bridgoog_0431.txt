Illusrnrion
stom light
and colour.

412 MULTIPLICATIO SPECIERUM.

quia in praedicamentis accidentium esse non potest, quia non
contingit hoc assignarim quo praedicamento esset, neque in
tantum possit primus effectus elongari ab agente ut transeat
in aliud praedicamentum. Nullus enim potest dicere quod
species albedinis et lucis transit in aliud praedicamentum
et ideo nec species ignis, praecipue curn per hanc speciem
dicatur ignis generari. Nullum enim accidens est principium
generandi substantiam, sed nec potest esse aeris vel aquae,
necin aliqua specie specialissima substantiae, nec subalterne,
ut patet. Quare oportet quod sit in eadem specie cum igne.
Nec convenit dici quod est medium inter substantiam et
accidens, quia metaphysicus probat quod inter ea non potest
esse medium. Atque non potest dici quod reducatur ad
speciem ignis specialissimam, et sit in eodem genere et in
eadem specie specialissima solum per reductionem quia
quaelibet res habet aliquam essentiam et naturam, quae est
necessario substantia determinata, vel accidens3 et ideo
secundum se collocabitur et per sein aliqua rerum manerie,
et hoc est in aliquo praedicamentorum, et in aliquo genere,
et in aliqua specie specialissima.

Item per Ptolemaeum¹ secundo de Opticis sive de Aspecti-
bus declaratur quod a colore et luce advenit medio et visui
coloratio et illuminatio, sed coloratio non est nisi per esse
coloris, nec illuminatio nisi per esse lucis; et videmus hoc per
experimentum. Nam radius solaris cadens per fenestram
est nobis visibilis, et immutat visum per se et primo, nec est
color, et ideo est lux vera. Solum enim lux et color nata
sunt immutare visum per se et primo. Similiter quando
aspicimus radios penetrantes vitra bene colorata, videmus in
opaco juxta vitrum colorem sensibilem qui visum immutat
per se et sensibiliter, et tamen scimus quod est species et
similitudo coloris vitri Quapropter species coloris est color,
et species lucis est lux, et sic de omnibus; ergo species
communicat cum suo agente in natura et definitione. Et ideo
dicit Aristoteles in secundo de Anima ², quod susceptivum

¹ Ci. Ptol. Optio, pp. 8—15.
¹ Cl. De Anima, ii. 7, 5 4 ἔστι tl χρώματος μὶν ζωτικὸν τὸ ἄχρων, ψόφον dl τὸ
&opor ἄχρων δ’ luel τὸ διαφανὲς ml τὸ ddporov.

 

