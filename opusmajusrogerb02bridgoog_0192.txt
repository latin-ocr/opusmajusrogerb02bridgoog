SCIENTIA EXPERIMENTALIS. 173

Si vero debeant habere experientiam conclusionum suarum

particularem ct completam, tunc oportet quod habeant per
adjutorium istius scientiae nobilis. Verum est enim quod
mathematica habet experientias universales1 circa conclusiones
suas in figurando et numerando, quae etiam applicantur ad
omnes scientias et ad hanc experientiam, quia nulla scientia
potest sciri sine mathematica. Sed si attendamus ad ex-
perientias particulares et completas et' omnino in propria
disciplina certificatas, necessarium est ire per considerationes
istius scientiae, quae experimentalis auctoritate vocatur. Et
pono exemplum in iride et ei annexis, cujusmodi sunt circulus
c'irca solem et stellas, virga quoque jacens a latere solis vel
stellae, quae apparet visui in linea recta, et vocatur ab Aris·
totele tertio Meteorologicorum² perpendicularis, sed a Seneca
dicitur virga, et circulus dicitur corona, quae pluries habent
colores iridis. Naturalis vero philosophus sermocinatur³ de
eis, et perspectivus habet multa addere, quae pertinent ad
modum videndi, qui necessarius est in hac parte. Sed nec
Aristoteles nec Avicenna in suis Naturalibus hujusmodi rerum
notitiam nobis dederunt, nec Seneca, qui de eis librum com-
posuit specialem. Sed Scientia Experimentalis ista certificat.
Experimentator ergo consideret, in rebus scilicet visibilibus, Inducnon

ut inveniat colores ordinatos in praedictis et figuram. Ac-lsssffl}
cipiat enim lapides de Hibernia vel India hexagonos, qui mena„
irides vocantur apud Solinum de Mirabilibus Mundi, et eos
teneat in radio solari cadente per fenestram, et colores omnes
iridis, et ordinatos sicut in ea, inveniet in opaco juxta radium.
Et ulterius idem experimentator convertat se ad locum ali·
quantulum tenebrosum, et ponat lapidem ad oculum fere
clausum, et videbit colores iridis manifeste ordinatos sicut in
iride. Et quia multi utentes lapidibus istis aestimant quod
sit ex speciali virtute illorum lapidum et propter figuram
hexagonam, ideo experimentator procedet ulterius et inveniet
hoc in lapide crystallino recte figurato, et in aliis perspicuis
lapidibus. Et non solum in albis sicut sunt Hibernici, sed
in nigris ut patet in crystallo fusco et in omnibus lapidibus

¹ J. utiles. ln the nme sentence J. bns quaestiones, instead ot conclusiones.
² J. bas Hetaphysieae. ³ J. judicat.

 

