308 OPERIS MAJORIS PARS SEPTIMA.

etiam si non pervertunt ¹, ut dolor corporis et debilitas, aut

amicorum liberorumque amissio, et patriae bello flagrantis ‘¹

calamitas. Haec non nego sentire sapientem. Nec enim
lapidis [illi] duritiam ferrive asserimus. Nulla virtus est
quae non sentiat perpeti. Quid ergo est? quosdam ictus
recipit, sed receptos evincit et sanat et comprimit. Haec
vero minora ne sentit quidem, nec adversus ea solita illa
virtute utitur dura tolerandi, sed aut non adnotat, aut digna
risu putat.

‘Praeterea cum magnam partem contumeliarum superbi
insolentesque saciant et male felicitatem serentes, habet quo
istum affectum inflatum respuat, pulcherrimam virtutem
omnium magnanimitatem: illa quicquid ejusmodi est trans·
currit, ut vanas species somniorum visusque nocturnos nihil
habentes solidi atque veri . . . Contumelia a contemptu dicta
est, quia nemo nisi quem contempsit tali injuria notat. Nemo
autern majorem melioremque contemnit, etiam si lacit aliquid
quod contemnentes solent. Nam et pueri os parentum feriunt,
et crines matris turbavit laceravitque inians· et sputo adspersit,
aut nudavit in conspectu suorum tegenda, et verbis ob·
scaenioribus non pepercit. Et nihil horum contumeliam
dicimus. Quare? quia qui fecit contemnere non potest . . .
,Quanta autem dementia est iisdem modo delectari, modo
offendi, et rem ab amico dictam maledictum vocare, [a servulo]
joculare convicium?

‘Quem animum nos adversos pueros habemus, hunc sapiens
adversus omnes, quibus etiarn post juventam canosque pueri·
litas est. An quicquam isti proiecerunt quibus animi mala²
sunt auctique in majus errores, qui a pueris magnitudine
tantum formaque corporum differunt, caetenrm non minus
vagi incertique, voluptatum sine delectu appetentes, trepidi
et non ingenio sed formidine quieti? Non ideo quicquam
inter illos puerosque interesse quis dixerit, quod illis talorum
nucumve et aeris minuti avaritia est, his auri argentique et
urbium . ..Ergo par pueris longiusque progressis sedin alia
majoraque error est. Non immerito itaque horum contumelias

¹ pro virtute, MSS.
⁸ ‘ibis passage is regarded ss a locus oon-raptus by most editors ol Seneca.

 

