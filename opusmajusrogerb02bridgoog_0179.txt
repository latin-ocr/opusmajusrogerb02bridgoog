160 OPERIS MAJORIS PARS QUINTA.

tantum multiplicatur sicut ea quae pertinent ad oculum et
visionem, ut manifestum est perlegenti3 et ideo nihil magis
necessarium est sensui naturali et spirituali, sicut hujus
scientiae certitudo. Quod nunc transeundo volo innuere,
quoniam non opus hic talibus multis immorari, quia scita
veritate rerum quae in Scriptura ponuntur, facillimum est
omni theologo sensus utiliter elicere spirituales. Cum enim
dicitur, ‘custodi nos, Domine, ut pupillam oculi,’ impossibile
est scire sensum Dei in hoc verbo, nisi primo consideret homo
quo modo pupillae custodia perficitur, quatenus ad ejus
similitudinem Deus nos custodire dignetur: quando enim
aliquid in exemplum et similitudinem proponitur, non potest
exemplatum cognosci, nisi exempli ratio habeatur. Veluti
cum dicit Dominus, ‘estote prudentes sicut serpentes,' voluit
Dominus discipulos suos considerare serpentinas proprietates
in quibus prudentia ejus consistit, et columbae naturam in
qua simplicitatis suavitas reperitur.

which Sed non sciemus custodiam pupillae nisi per scientiam

without ὼε Perspectivae. Nam pupilla est anterius glaciale, quod duobus

ῗζῑῖἓθοὲἑ· humoribus ante et post innititur: et una tela et tribus tunicis

ssss’elcffl continetur, insuper continuam et superfluam influentiam
spirituum et virtutum recipiens a fontali plenitudine in
sectione crucea¹ consistente; et ita septem requirit ad sui
custodiam. Haec est ergo literalis expositi0, cui assimilari
spiritualem vult Psalmista cum petit custodiam pupillae
spiritualis, id est, animae; pro qua perfecte custodienda
necessaria sunt septem, scilicet virtus, donum, beatitud0,
sensus spiritualis, lructuS, et revelatio secundum modos
raptus, et insuper continua influentia charismatum gratiae a
plenitudine Cruciflxi. Caeterum virtutes principales septem
sunt, ut tres theologicae, caritas, fides et spes, et quatuor
cardinales, justitia, fortitud0, temperantia, et prudentia, per
quas habet nostra pupilla spiritualis custodiri. Necnon dona
Spiritus Sancti sunt septem, et petitiones Dominicae orationis
septenario concluduntur. Sed beatitudines octo sunt, ut patet
ex quinto Matthaei, et ideo septem custodiis pupillae cor-

poralis dabimus octavam palpebrarum, ut octo spiritualibus

¹ The optic commissure seems to be meant

 

