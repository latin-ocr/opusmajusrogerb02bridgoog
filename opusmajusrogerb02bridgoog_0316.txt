MORALIS PHILOSOPHIA : PARS TERTIA. 297

si vincere iram non potes, te incipit vincere. Si absconditur,
si exitus illi non datur, signa ejus obruamus, et illam quantum
lieri potest occultam secretamque teneamus. Cum magna id
nostra molestia fiet. Cupit enim exsilire et incendere oculos
et mutare faciem. Sed si eminere illi extra nos licuit, supra
nos est. ln imo pectoris secessu recondatur: feraturque, non
ferat. Immo in contrarium omnia ejus indicia flectamus.

Vultus remittatur, vox lenior sit, gradus lentior. Paulatim
cum exterioribus interiora formantur. In Socrate irae

signum erat vocem submittere, loqui parcius. Apparebat
tunc illurn sibi obstare.. . Rogemus amicissimum quemque
ut tunc maxime libertate adversus nos utatur, curn minime
illam pati poterimus, nec adsentiatur irae nostrae. Contra
hoc potens malum, et apud nos gratiosum. ..optimum est
notis vitiis impedimenta prospicere, et ante omnia ita
componere animum, ut etiam gratissimis rebus subitisque
concussus iram autnon sentiat, aut magnitudine inopinatae
injuriae exortam in altum retrahat, nec dolorem suum pro·
litatur?

Et in secundo libro similiter utrumque remedium jam
dictum congregat pulcre et utiliter, dicens, ‘Contra primas¹
itaque causas pugnare debemus: causa enim iracundiae
opinio injuriae est, cui non facile credendum est. Ne aper-
tis quidem manifestisque statim accedendum est. Quaedam
enim falsa veri speciem ferunt. Dandum semper est tempus:
veritatem tempus aperit. Ne sint aures criminantibus
faciles; hoc humanae naturae vitium suspectum notumque
nobis sit, quod quae inviti audimus libenter credimus, et
antequam judicemus, irascimur. Quid quod non crimina·
tionibus tantum sed suspicionibus impellimur? et ex voltu
risuque alieno pejora interpretati innocentibus irascimur?
ltaque agenda est contra se causa absentis et in suspenso
ira retinenda. Potest enim poena dilata exigi: non potest
exacta revocari! Et ideo adhuc dicit in tertio, ‘Non expedit²
omnia videre, omnia audire, multae nos injuriae transeant,
ex quibus plerasque non accipit, qui nescit. Non vis esse

iracundus? ne fueris curiosus. Qui inquirit quid de se dictum

prmum. ’aru u.

 

