PERSPECTIVAE PARS SECUNDA: DIST. III. 111

appareat visui in omni distantia, et ideo nihil occultandum est
in eis; propterquod semper apparent in sua circumferentia et
circulatione, sicut nos percipimus de linea circulari quae est
circumferentia basis pyramidis visualis. Illa enim <st una de
aequidistantibus istis, et major inter omnes quae possunt
visui objici, et patet quod visus cujuslibet judicat eam perfecte
circularem3 etsie faceret de omnibus aequidistantibus quae
signarentur in portione nobis objecta, sed nulla est assignata
quantum est de ratione lunae secundum se. Pyramia tamen
visualis signat unam, quae est circumferentia suae basis, et
pyramis solis signat aliam, quae similiter est basis suae cir-
cumferentia. Cum autem haec circumferentia basis pyramidis
solis attingit portionem lunae nobis objectam, necesse est ejus
gibbositatem esse versus solem, sicut nos ad oculum videmus.
Et causa hujus est, quia est portio circularis quae est prope
majorem in sphaera3 nam est portio unius de aequidistantibus
describendis circa portionem sphaerae lunae nobis objectae,
quae aequidistans est major omnium quae possunt ibi de-
scribi. Sed non est simpliciter major, quae secet sphaeram
lunae in partes aequales quia non est medietas sphaerae
lunae nobis visibilis, sed portio parum minor ejus medietate,
ut nunc supponitur, et sequentia explicabunt magis loco suo.
Quia tamen arcus basis pyramidis solaris est fere portio
majoris circuli, ideo nullo modo potest ejus concavitas in
portione lunae nobis visibili jacere versus solem. Si enim
esset arcus circuli bene parvi, tunc posset concavitas esse
versus solem, ut patet. Erit ergo arcus illius gibbositatis
versus solem in novilunio: et quando attingit primo cir·
cumferentiam basis pyramidis visualis, tunc arcus visualis
pyramidis et arcus solaris sunt aequales, et jacent simul
et terminantur ad terminos chordae portionis visibilis ipsius
lunae. Sed quando pyramis solaris occupat aliquam partem
portionis lunae nobis objectae, tunc arcus pyramidis solaris
relinquit arcum basis pyramidis visualis, semper tamen ei
conterminalis, et separantur ad invicem continentes ·por-
tionem illuminatam, et intersecant se in terminis chordae
portionis lunae nobis objectae; et tunc arcus pyramidis
solaris est sicut arcus unius aequidistantis prope magni·

 

